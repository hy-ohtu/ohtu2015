Eclipsen lisenssi ei täytä GPL:n (TMC) ehtoja, joten molemmin
lisenssein lisensoitua koodia ei voi laillisesti yhdistää ja
uudelleenjulkaista. Oletettavasti TMC:n toiminta perustuu IDE:en
sisuskaluihin niin tiiviisti, että yhteensopivuuskoodi laskettaisiin
laveasti "derivative work"-luokkaan, eli tälläistä TMC-palikkaa ei
saisi julkaista.

Yksityinen loppukäyttäjä voi tietysti yhdistää epäyhteensopivasti
lisensoitua koodia, sillä hän ei käytä lisenssien sallimaa
julkaisumahdollisuutta. Lisenssirajoja voi siis murtaa käyttämällä
julkisia rajapintoja, joiden käyttäminen yksinään ei täytä derivative
work-ehtoa: lisenssiltään epäyhteensopivat, mutta teknisesti
yhteensopivat ohjelmat voi asentaa ja käyttää yhdessä.
