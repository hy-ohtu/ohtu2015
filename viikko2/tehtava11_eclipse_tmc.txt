Eclipsen EPL lisenssi ja GPL lisenssi eivät ole yhteensopivia siinä mielessä, että molempien lisenssien alaisuudessa julkaistu koodi väistämättä rikkoisi toisen lisenssin ehtoja. Kysymys TMC Pluginin laillisuudesta riippuu siitä, tulkitaanko plugini omaksi kokonaisuudeksi vai osaksi Eclipseä. Jos se tulkitaan omaksi kokonaisuudeksi, lisenssiristiriitaa ei tule: Eclipse on omalla lisenssillään ja plugini toisella. FSF:n näkemyksen mukaan Eclipseen kirjoitettu plugini kuitenkin muodostaisi yhden kokonaisuuden Eclipsen kanssa (johtuen tavasta, jolla pluginit käyttävät Eclipsen sisäisiä kirjastoja). Eclipsen EPL FAQ:n mukaan puolestaan itse kirjoitettu plugini ei olisi "derivative work", vaan sen voisi julkaista omalla lisenssillä. Kysymys on siis tulkinnanvarainen.
